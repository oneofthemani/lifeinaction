# Tarihin En Büyük Aldatmacası 
## Giriş
Tarihin En Büyük Aldatmacası'nda Harari, insanların yüzyıllar boyunca kendilerini bir mitle kandırdıklarını söylemiştir : Ve bu mit de aslında insanların kendilerini **Tarım Devrimi'nde daha insanca yaşadıklarını sanmalarıdır**. 

Tarım Devrimi bu zamandan yaklaşık 11000 sene önce Mezopotamya'nın toprağı zengin platolarında başlamıştır. Burada "başlamıştır" dediğime de bakmayın çünkü bu "devrim", Mezopotamya'dan başlayıp tüm dünyaya öyle yayılmamıştır. Dünyanın birkaç yerinde binlerce yıllık aralarla insanların "Aaaa, yere de ekince daha fazla çıkıyormuş yav!" farkındalığına varmalarıyla, birbirinden bağımsız olarak gerçekleşmiştir. Yalnız, genelde evcilleştirilebilir bitkiler bir avuç kadar olduğu için, her yerde yetiştilen meyve ve sebzelerin benzer olması devrimin öncelerde Mezopotamya'dan yayıldığını düşünmemizi sağlamıştır.

## Neden Aldatmaca?
Neden mi aldatmaca? Harari bunu üç açıdan inceliyor: 
+ Biz mi bitkileri evcilleştirdik yoksa biz mi evcilleştirildik?
+ Köklerden kopmak : İnsanların kendi doğalarına göre yaşamamaları
+ Devrim zalimlik getirdi

### Evcilleştirilen evcileştirilene 
Öncelikle ilk maddeyle başlayalım. Neden böyle bir soru soruyorum mesela? Çünkü Harari, insanların aslında kendilerinin evcilleştirildiklerinden bihaber olduğunu düşünerek şunu söyler : İnsanlar, Tarım Devrimi'ne geçtiklerinde buğday, patates gibi besinler sadece Mezopotamya'da sınırlı sayıda bulunurlarken şu anda dünyanın her yerine en çok yayılmış olan iki besindir. İnsanlar, bir tek bunlar ve bunlar gibi çok az sayıdaki besini deneme-yanılma yoluyla evcilleştirebildiklerini fark ettiği için kendilerini sınırlı bir besin kümesine **zincirlemiştir**. Bunun da sonuçları iyi midir, değil midir, hala tartışılır.

### Ya seninim ya da... yine seninim
Toprağa köle kalmamızın sonuçlarından bir diğeri ise Homo Sapiensler'in kendi köklerinden kopmalarıdır. 100 kişilik bir avcı-toplayıcı grubu Tarım Devrimi'nden önce besin bulmak için kilometreler boyunca yol atarken Tarım Devrimi sonrasında oluşan toplumsal yapılaşmalarla birlikte insanlar yavaaş yavaş köklerinden koparılmış, hatta öyle bir koparılmışlardır ki şu anda öyle avcı-toplayıcı gruplara bölünüp savanalarda tur atmamız imkansızdır. 

Bunun bir diğer sonucu da fizikseldir: Sapiensler bodybuilder olmasalar da çok fit ve atletik yapıya sahiptiler. Vahşi yaşamda hayatta kalmalarının sırrı kurdukları ittifaklar ve akıl güçlerinin yanı sıra fit ve atletik de olmalarıydı. Hep dolaştıkları için evrimsel olarak aralarından zayıf olanları, onlara yetişemeyen ve/veya yük olanları *eliyorlardı*. Bu durum atletik ve fit olanların genlerini gelecek nesillere aktarmalarına sebebiyet vermiştir tabii. Yalnız bu durum Tarım Devrimi'yle büyük bir değişikliğe uğramıştır. Sebebi gayet ortada: Herkes toprak ne derse ona biat ediyor, toprağın sürülmesi, çapalanması, gübrelenmesi şart. Sürekli tek bir yerde, hiç kendi fiziksel atletikliklerini kullanmadan yaptıkları bu işler Sapiensler'in sırt ağrıları çekmelerine, bel fıtığı oluşturmalarına sebebiyet vermiştir (ulan be).