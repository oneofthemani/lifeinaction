# 9. Bölüm

## Kültür
Kültürlerle ilgili ne denebilir? Toplumsal içgüdülerin yönlendirilmesiyle oluşan kitlesel yapılanmalara "kültür" adı verilir. Kültür aslında statik değil dinamik bir yapıdadır ve bu olgu aslında çok yeni anlaşılmıştır.

Bazı insanlar kültürü kalıplaşmış bir olgu olarak görseler de aslında tam tersi olduğu su götürmezdir. 

Bir kültürün içindeki bu kalıplaşmışlığı yıkan durum değişim, değişimi de doğuran şey o zamanki "kültürün" içindeki tutarsızlıklar, yani ikilemler ve çelişkilerdir.

Birinin veya bir topluluğun kültürünü anlamaya çalışıyorsak onların saf değerlerine değil, onların kültürlerindeki çatışmalara ve ikilemlere yönelmeliyiz.

## Dünyalar
Şimdi biz tek bir dünyada yaşamıyor muyuz, nedir bu başlığğın amacı? Evet ama aslında hayır. Geçtiğimiz bin yıllarda o kadar fazla Sapiens topluluğunun birbiriyle ilişkisi yoktu ki,  bir de şimdiye bakın, tek tıkla dünyanın öbür ucunda ne oluyor direkt görüyoruz.

Peki nasıl oldu bu durum? Tabii ki yavaşça ama etkisini göstererek. "Dünyalar" mikro yapılardan makro yapılanmalara geçmişlerdir. Geçmiş bin yıllarda birbirinden izole binlerce insan "dünyası" olmasına rağmen hepsi yıllar geçtikçe Afrika-Asya dünyası tarafından emilmiştir. Bu *emilme* tabii ki mikro yapılanmalara yol açmıştır, ama hepsi global olarak birbirine bağlıdır. Şu zamanki ülkeler, kıtalar gibi oluşumların olmasına rağmen neredeyse hepsinin birbirine bir nebze de olsa bağlı olması, ilişki içinde olması gibi...

## Biz ve Onlar
Bütün yapılanmalar temelinde kendi topluluklarını "biz", geriye kalan çoğunluğuysa "onlar" olarak değerlendirmesini sağlamıştır Sapiensler'in. Bu, bin yıllar boyunca böyle sürmüş olsa da Bilişsel Devrim sonrasında istisnai olacak şekilde değişmiştir. Bu değişim üç farklı düzen çerçevesinde değerlendirilebilir: Ekonomik düzen, para, imparatorluklar ve dini düzenler.

Ekonomik düzende tüccarlar herkesi bir **müşteri**, imparatorluklar düzeninde kral herkesi **tebaa**dan ve dini düzenlerde peygamberler ve önemli din alimleri insanları **inananlardan** saydığı için bu düzenler  çok daha geniş kapsamlı "biz"liklerin oluşmasına fırsat tanımıştır.

Ama bunların içinde birisi vardır ki, geriye kalan ikisini de yutmuştur ve o da, paradır.